---
layout: post
title:  "Справаздача па выніках спатканняў з польскімі ўладамі"
categories: sustrecy 2024 duw-wro-legalization
---
## Замест уступу

Усяго намі было сабрана і апрацавана больш за **100** кейсаў, з якіх:

**12** - вельмі складаныя (дэпартацыя, нелягальнае знаходжанне і пакаранне, беларусы са статусам UKR, навароджанныя ў Польшчы, непаўганадовыя, атрыманне грамадзянства);

**4** - справы па падарожнаму дакументу + часоваму побыту (накладка аднаго на другое, але пакуль яшчэ не крытычная);

**18** - справы па падарожнаму дакументу, у якіх ёсць усе дадзеныя (PIO / sygnatura akt, даты);

**14** - справы па падарожнаму дакументу, дзе ёсць толькі імя і прозвішча + дата падачы ўнёску;

**68** - справы па атрыманню часовага побыту (на ўсіх падставах);

**28** - справы па атрыманню сталага побыту і рэзідэнта UE;

**23** - іншыя пытанні (у тым ліку да ўладаў горада Wrocław).

Па самых складаных кейсах намі была апрацавана і дадаткова падкрэсленая найважнешая інфармацыя (ах, гэтыя ночы без сна...).

![](/pl-pages/assets/img/sustrecy/2024/duw-wro-legalization/2024-05-15-intro.png)

## Пачатак

Падчас сустрэчы з Паўлам Латушкам і прадстаўнікамі блоку, мы абмеркавалі галоўныя пункты павесткі ў размове з уладамі ваяводства, асноўныя моманты, у якіх нам патрэбная дапамога, таксама агучылі некалькі складаных кейсаў, каб ва ўсіх было разуменне - дзеля чаго мы гэта робім. Агучылі колькасць справаў у нас на руках і прыкладную колькасць агульных праблемаў у ваяводзтве. Таксама, мы перадалі кантакты парламентарных камандаў, якія, на нашую думку, таксама могуць паспрыяць вырашэнню нашых праблемаў.

## Спатканне з ваяводам, пачатак

Пачалося ўсё як звычайна - пра праблемы яны ведаюць і прызнаюць, выбачаюцца, і спрабуюць іх вырашаць. У гэтым накірунку ўжо прадпрыняты рад крокаў, але яны не афішуюцца паза межамі ўжонду. 

Адным з такіх крокаў з’яўляецца ўтварэнне новага аддзелу, які, у тым ліку, будзе займацца справамі падарожных дакументаў, што павінна зняць крыху нагрузкі з аддзела па справах замежнікаў (карты побыту)  і паскорыць саму выдачу падарожных дакументаў.

Дадаткова, яны выпрацоўваюць методы, згодна з якімі, супрацоўнікамі зараз не будуць затыкаць дзіркі - дзе гэта патрэбна, а кожны спэцыяліст будзе займацца толькі сваім напрамкам працы (асобна збор дакументаў і зверка камплетку, асобна апрацоўка дакументаў, асобна праца над дазволамі і гэтак далей). Гэта павінна прывесці да таго, што супрацоўнікі будуць больш кваліфікаваныя па сваіх вузкіх напрамках і, напрыклад, перастануць патрабаваць дакументы ад балды, якіх няма ва ўставе.

Акрамя таго, плануеца пашырэнне магчымасцяў дэлегатур і пераразмеркаванне нагрузкі (крыху асобных падрабязнасцей будзе далей).

Яшчэ, DUW плануе праводзіць сустрэчы з буйнымі працадаўцамі ды іншымі інстытуцыямі з мэтай пашырэння ведаў аб легалізацыі іншаземцаў (у тым ліку, туды запросяць і прадстаўнікоў беларускай дыяспары, аб гэтым ніжэй).

Ваявода вельмі спадзяецца, што, па выніках першага паўгоддзя, яму атрымаецца выбіць ад міністэрстваў дадатковае фінансаванне, каб працаўладкаваць яшчэ **51** супрацоўніка. Калі атрымаецца дастаць фінансаванне, то таксама вельмі запрашаюць і беларусаў, каб у іх была адна ці некалькі асобаў, якія ведаюць спэцыфіку нашых праблемаў, польскае грамадзянства мець не абавязкова. Павел Латушка, са свайго боку, паабяцаў паспрыяць ваяводзе ў пытанні атрымання фінансавання ў перамовах з адпаведнымі міністэрствамі.

Па ацэнах ваяводства, у іх зараз каля **49** тысяч пратэрмінаваных справаў. І ў гэтым годзе дадаткова плануецца яшчэ **60-70** тысяч. Але, пры станоўчым адказе на дафінансаванне, плюс пасля ўваходу ў жыццё ўсіх запланаваных зменаў у працоўных працэсах, да канца 2024 яны плануюць выйсці у **0**! Гэта вельмі смелая заява, спадзяемся, што ў ваяводства атрымаецца.

Дадаткова ваявода адзначыў, што ён ведае, што на падуласнай яму тэрыторыі, толькі па афіцыйных звестках, пражывае больш за **20** тысяч беларусаў. Таксама, пан Maciej Awiżeń адзначыў вельмі добрую рэпутацыю беларусаў агулам, а таксама падкрэсліў тое, што мы з’яўляемся абразцовай нацыянальнай супольнасцю ў нашым ваяводстве і ў яго няма аніякіх нараканняў на нашую дыяспару ад дзяржаўных службаў.

Асобна было адзначана, што ўлады разумеюць магчымасць шматлюдных мітынгаў беларусаў і іх наступствы, але яны хочуць пазбегнуць гэтага і прытрымліваюцца таго, што нам трэба сумесна працаваць, а канфлікты не спрыяюць прадуктыўнай працы.

## Спатканне з ваяводам, да справы

Пасля ўступнай часткі, мы перайшлі да абмяркоўвання канкрэтных пытанняў.

Ад самага пачатку ваяводам быў прызначаны адказны дарадца, які будзе супрацоўнічаць з працоўнай групай беларусаў па нашых пытаннях напрамую. Ён будзе займацца, ў тым ліку, навучальнымі сустрэчамі, разглядам і накіраваннем да апрацоўкі кейсаў па картах часовага/сталага побыту і ў пытаннях рэзідэнтаў UE, а таксама па ўсіх іншых пытаннях і праблемах, якія ў нас ёсць.

Пан Maciej Awiżeń адзначыў, што Польшча, як прававая і дэмакратычная краіна, павінна ўсіх іншаземцаў трактаваць аднолькава і няма магчымасці зрабіць аніякіх выключэнняў. Але нам, пры падтрымцы спадара Паўла і яго каманды, удалося данесці тэзу аб тым, што ў адрозненні ад іншых замежных грамадзян, у нас за плячыма няма дзяржавы, якая магла б нас патрымліваць і абараняць нашыя правы.

Пасля таго, як мы разам патлумачылі, чаму нам так неабходны падарожны дакумент, і што дзеянні супрацоўнікаў яго ўстановы даводзяць беларусаў да дэпартацыі на Беларусь, да страты працы, спадар ваявода вельмі змяніўся ў сваім стаўленні да нашых праблемаў. У тым ліку, ён паабяцаў правесці размову з ўроцлаўскім аддзелам памежнікаў аб тым, каб да нас ставіліся крыху больш лаяльна ў пытаннях легальнага знаходжання і не дэпартавалі нас падчас трываючых зменаў ва ўжондзе, таму што віна ў гэтым ляжыць на DUW.

Усе складаныя кейсы і справы з удзелам падарожнага дакументу, пан ваявода прыняў у нас асабіста **(12+4+14+18)** і паабяцаў паспрыяць у іх вырашэнню. Усе астатнія кейсы **(68+28)**, якія датычацца усіх відаў побытаў, ён наказаў перадаць яго дарадцэ на першай сустрэчы (яна пакуль не запланаваная, чакаем цягам тыдня-двух).

Таксама, ваявода адказаў, што яны будуць спрабаваць вырашыць праблемы з атрыманнем чырвоных пячатак. Бо гэта з’яўляецца пацверджаннем легальнага знаходжання і падставай для працаўладкавання.

Мы, як прадстаўнікі беларускай дыяспары, будзем запрошаныя на кансультацыі і адукацыйныя мерапрыемствы ад ваяводзкага ўжонду, дзе нам, акрамя іншага, будзе выдадзены чэкліст па спісу дакументаў і прыкладаў для складання ўнёскаў да ўжонду. І ўсё гэтае мы перададзім і распаўсюдзім для вас - каб беларусы мелі магчымасць складаць унёскі без бракаў, што палепшыць як разгляд вашых справаў, так і працу ўжонднікаў.

Пасля правядзення ўжондам кансультацый на тэму легалізацыі і азнакамлення прысутных з чэклістамі, яны будуць вельмі удзячныя за аказанне валянтэрскай дапамогі па першастнай апрацоўцы беларускіх кейсаў (хацяж зверка з тымі чэклістамі).

Аднім з магчымых варыянтаў, які быў прапанаваны нам у справах побыту, гэта магчымасць рэгістрацыі тэрміну і разгляду справаў у дэлегатурах. Нажаль, яны не маюць рэсурсаў зараз прапанаваць гэта ўсім і адразу. Але, для сабраных намі гісторый **(68+28)**, магчыма будзе такі шанец - гэта ўжо будзе прапрацоўвацца асобна з дарадцам.

Спадар Павел Латушка дамовіўся аб сустрэчы з ваяводам праз 2 месяцы, каб абмеркаваць і ацаніць прамежкавыя вынікі. Таксама, падчас сустрэчы, ён перадаў загадзя падрыхтаваны ліст ад свайго імя, які дапаможа прыцягнуць увагу варшаўскіх міністэрстваў да пытання аб фінансаванні дадатковых працоўных месцаў у ніжнеселезскім ваяводскім ужондзе.

Таксама, пан Maciej Awiżeń паабяцаў, што паспрабуе разам з іншымі ваяводамі ўнесці пытанне аб падаўжэнні тэрмінаў падарожных такументаў да праекту ўстаwы UC15[^1].

Дадаткова, было прапанавана ўнесці ў праект уставы змены, на падставе якіх, падарожны дакумент можа лічыцца паўнавартнасным ідэнтыфікацыйным дакументам.

Павел Латушка адзначыў, што ён таксама накіруе да ваяводы ліст, з пералікам агульных праблемаў беларусаў, якія варта улічваць пры распрацоўцы азначанага праекту ўставы.

На гэтым, нашае спатканне з уладамі ваяводства было скончана. Працягваем супрацу.

## Спатканне з кіраўніцтвам Уроцлава, уступ

На сустрэчы прысутнічала намесніца прэзідэнта, прадстаўніца беларусаў у мэрыі гораду, а таксама прадстаўніцы гарадскіх уладаў, якія ўжо дапамагаюць нам ва ўжондах мяста і хочуць дапамагаць нам яшчэ больш.

Усе прадстаўнікі гарадскіх уладаў пагадзіліся, што яны будуць трымаць нашыя пытанні і праблемы ў павестцы, а таксама, дапамагаць нам па меры сваіх магчымасцяў, у тым ліку на ўзроўні ваяводства і нават цэлай краіны.

Таксама, яны адказалі, што будуць падтрымліваць працоўныя кантакты з прадстаўнікамі каманды Паўла Латушкі і беларускай дыяспары, у пытаннях, вырашэнне якіх патрабуе цэнтралізаванага падыходу (даведкі з Беларусі, шлюбы, пасведчанні кіроўцаў).

Нам было паабяцана стварэнне працоўнай групы па нашых пытаннях да ўладаў горада.

## Спатканне з кіраўніцтвам Уроцлава, канкрэтыка

Былі абмеркаваныя наступныя пытанні (на падставе **23** кейсаў):

- атрымоўванне meldunek без дзейнага пашпарту бсср - на падставе пратэрмінаванага пашпарту, картаў побыту, tztc;
- даведкі аб адсутнасці судзімасцяў у Беларусі;
- немагчымасць прадстаўлення дакументаў з Беларусі (шлюбы, разводы, пасведчанні аб нараджэнні, апастылі на дакументы);
- пасведчанні кіроўцаў (185 дзён і запыты ў амбасаду);
- паццверджанне пасведчання кіроўцаў для людзей з міжнароднай аховай.

Нам адказалі наступнае:

- з мясцовымі ўжондамі (urząd miasta) будуць праведзяныя размовы па тэме meldunek;
- з мясцовымі ўжондамі стану цывільнага (urząd stanu cywilnego) таксама будуць праведзеныя размовы наконт патрабаванняў дакументаў і апастыляў на іх (частку дакументаў можна не прадстаўляць на падставе выракаў судоў);
- супрацоўнікі ўжондаў будуць звяртаць дадатковую увагу на адзнакі на картах побыту (міжнародная ахова);
- пытанне з пасведчаннямі кіроўцаў і з даведкамі аб адсутнасці судзімасцяў Беларусі (у тым ліку "экстрэмістскія артыкулы" ды іншы палітычны "крымінал") патрабуюць цэнтралізаванага падыходу і павінны вырашацца праз адпаведныя міністэрствы, але ўлады гораду будуць спрабаваць дапамагчы нам у гэтых пытаннях, як і каманда спадара Паўла.

Пытанне аб пасведчанні кіроўцаў будзе падымацца праз Unia Metropolii Polskich, каб увогуле звольніць беларусаў ад зваротаў да амбасады

Таксама нам было даведзена, што гарадскія ўлады цалкам і поўнасцю гатовыя супрацоўнічаць з беларусамі для вырашэння нашых праблемаў як на ўзроўні Ўроцлава, так і вышэй.

На гэтым, нашае спатканне з уладамі горада Ўроцлаў было скончана. Працягваем супрацу.

## Ранішні бонус 😎

![](/pl-pages/assets/img/sustrecy/2024/duw-wro-legalization/2024-05-15-outro.png)

## Зноскі
[^1]: [_https://www.gov.pl/web/premier/projekt-ustawy-o-zmianie-ustawy-o-cudzoziemcach-oraz-niektorych-innych-ustaw13_](https://www.gov.pl/web/premier/projekt-ustawy-o-zmianie-ustawy-o-cudzoziemcach-oraz-niektorych-innych-ustaw13)
