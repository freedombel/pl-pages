---
layout: post
title:  "Справаздача па выніках спаткання з прадстаўнікамі гарадской адміністрацыі"
categories: sustrecy 2024 duw-wro-legalization
---
![](/pl-pages/assets/img/sustrecy/2024/duw-wro-legalization/2024-05-20-intro.png)

Сёння ў нас адбылася сустрэча з начальствам гарадскіх ужондаў Уроцлава.

Гэтае спатканне не вызначылася вялікай прадуктыўнасцю, але мы паспрабавалі дасягнуць некаторых дамоўленнасцяў з прадстаўнікамі розных галін мясцовых уладаў наконт таго, што яны могуць зрабіць у рамах дзейнага заканадаўства.


Адразу скажу, што ва ўладаў горада хапае сваёй працы, таму мы цалкам разумеем іх пазіцыю наконт таго, што яны не хочуць і не павінны браць на сябе адказнасць і дадактовую праццу зза касякоў DUW (каму цікава, можаце самі паспрабаваць разабрацца - хто каму падпарадкоўваецца, дзе ідзе цэнтралізаваная ўлада, а дзе - самакіраванне).


Асноўныя пытанні, якія падымаліся намі сёння:

- магчымасць атрымаць meldunek;

- магчымасць выменіць пасведчанне кіроўцы.

Таксама мы атрымалі кантакты кіраўнікоў усіх датычных аддзелаў і да іх будуць высланыя складаныя кейсы, якія мы атрымалі ад вас.


Што датычыцца meldunek - яго можна будзе атрымаць хацяж з адным дзейным дакументам (пашпарт з пячаткай альбо карта, калі пашпарт пратэрмінаваны) ва ўсіх пляцоўках Urząd Miejski ва Ўроцлаве.

Нажаль, калі ў вас няма дзейнай карты, але таксама няма пячаткі/візы - яны нічога не могуць зрабіць у рамах дзейнага заканадаўства. Тых папяровых пісулек, якіе выдае DUW у якасці "zaświadczenie o wystąpieniu z wnioskiem do wojewody", не дастаткова - бо гэтыя "паперкі" не маюць прававой моцы і не утрымліваюць усю неабходную інфармацыю пра ваш унёсак на побыт. Адзіным паццверджаннем з’яўляецца чырвоная пячатка.

З нашага боку, мы таксама падымем гэтае пытанне на сустрэчы з прадстаўніком DUW - каб яны, хацяж у некаторых справах, замест мэльдунэк прыймавалі oświadczenie (па прыкладу Варшавы, гэта нам параіў кіраўнік аднаго з аддзелаў Urząd Miejski). Ну і абавязкова - пра пячаткі.


Што датычыцца пасведчанняў кіроўцы - пратэрмінаваныя дакументы выменіць нельга, гэтага не дазваляе дзейнае заканадаўства Польшчы. 

Але, нам паабяцалі разглядзець магчымасць складаць унёскі папярэдне, да наступлення тэрміну ў 185 дзён. Варта адзначыць, што іх будуць толькі прымаць (калі ўвогуле атрымаецца такое зрабіць), апрацоўвацца яны таксама будуць пасля 185 дзён, хацяж самі правы будуць дзейныя на момант складання ўнёску і таму, магчыма, атрымаецца застацца ў дзейным прававым полі і такі замяніць пасведчанне на Польскае.


Дадаткова, мы паказалі ім дастаткова складаны кейс з адмовай у замене пасведання кіроўцы. Начальніца гэтага напрамку ўспомніла гэтую справу і пракаментавала, што яны ЎСІМ аддзелам чакалі, калі чалавек напіша "odwołanie" (як было сказана ў атрыманым ім выраку). Але той, хто склаў унёсак, так гэтага і не зрабіў, бо не дачытаў ліст з выракам да канца! 
Заўсёды падоўжвайце час разгляду справы (у выпадку адмоўнага выраку) наколькі гэта магчыма, каб супрацоўнікі, як і вы, мелі магчымасць і час для знаходжання іншых выйсцяў.

Калі вам адмовілі і ў вас складаная справа (а не проста пасведчанне кіроўцы сконьчылася яшчэ да вашага пераезду ў Польшчу), кіраўніцтва Urząd Miejski вельмі прасіла, каб гэтыя гісторыі цэнтралізавана перадаваліся праз нас і яны будуць спрабаваць шукаць магчымасці ў гэтых справах.


Усё, што датычыцца "старосты" - не знаходзіцца ў падпарадкаванні Урзąд Мейскі, гэта іншая галіна кіравання.

Ну і напрыканцы, крыху агульных парадаў ад супрацоўнікаў:

- заўсёды карыстайцеся ўсімі сваімі правамі ў рамах дзейнага польскага заканадаўства (przyspieszenie, ponaglenie, zażalenie, odwołanie, skarga), азнаёмцеся з KPA (kodeks postępowania administracyjnego);

- заўсёды ЦАЛКАМ чытайце (і перакладайце, калі не разумееце на польскай мове) усе дакументы па ўсіх адміністрацыйных справах, якія вы атрымоўваеце/падпісываеце

- для ўсіх навапрыбыўшых - абавязкова першым крокам рабіць PESEL, і, калі магчыма, дадаткова meldunek;

- калі вам адмаўляюць у аказанні нейкай паслугі ва Urząd Miejski - заўсёды спрабуйце патлумачыць вашыя асабістыя абставіны (не саромейцеся паклікаць/папрасіць паклікаць старшых супрацоўнікаў, калі вы цалкам ўпэўненыя, што ваш кейс можна вырашыць так ці сяк, але ў рамах дзейных законаў), не забывайце казаць, што вы з Беларусі.


І на самы канец, мы беларусы - коткі, а супрацоўнікі Urząd Miejski заўсёды спрабуюць дапамагчы (у адрозненні ад DUW), таму, калі ласачка, давайце не сапсуем сваёй рэпутацыі.

![](/pl-pages/assets/img/sustrecy/2024/duw-wro-legalization/2024-05-20-outro.png)

